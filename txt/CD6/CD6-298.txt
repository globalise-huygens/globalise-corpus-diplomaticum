OOST-INDISCHE COMPAGNIE 16021800.                285

deel en dulden, maar belooven alle zodanige, die uyt het heiden-
of moorsdom tot onse religie zullen willen overkomen, in alle
deelen behulpzaam te weezen, zonder dat die persoon of persoonen
eenig leet of schaade zal moogen toegebragt worden, Ook zal de
Compagnie, wanneer des geraaden vind, te Boelang en Mogondo
en al de daaronder gehoorende negoryen een of meer predicanten,
dan wel schoolmeesters, moogen plaatsen, zonder dat deze lieden
eenig leet of smaat zal moogen aangedaan, maar integendeel ge-
handhaaft en door den koning alomme zodanige ordre gesteld
worden, dat zy hunne onderwyzinge vry en onverhindert met vrugt
voortzetten kunnen.

10. Ten welken fine uit dit rijkje en gebied geweert moeten wor-
den alle roomsgezinden, ook papen, monnikken, priesters of leeken,
beloovende de koning en rijxgrooten, geenzints te zullen gedoogen,
dat dezelve een voet aan land zetten, maar hun terstond af te
wyzen en doen vertrekken, mitsgaders by onwilligheydt by de
kop te vatten, en gevankelijk naar Ternaaten over te zenden, ver-
mits die luyden niet anders dan verwerringe met zig brengen.

Il. Ook belooft de koning en zyne rijksgrooten geene vreemde
Europianen, ’t zy Spanjaarden, Portugeezen, Francen, Engelsen,
Zweeden, Deenen of hoedanig genaamt en van waar die zouden
moogen zijn, nog ook geen Maccassaaren, Boeginesen, Mandha-
reesen, Magindanouwers, Xulokken, Boeroers, ) Djumaringers
of in ’t generaal alle inlandsche volkeren, die niet onder de Moluk-
kas sorteeren, item geen Gorontaalders, nog die van Gorontaals
Boelonga, in zyne landen te ontfangen of laten onthouden, tenzy
van een ware Compagnies pascedulle voorzien ende gesterkt zijn,
maar de Europiaanen af te wyzen naar Ternaten aan dengeen, die
alsdan Compagnies wegen het gezag aldaar voert, en in cas van
oppositie, even als de inlandsche zwervers, rovers en stroopers,
des mogelijk, te apprehendeeren en verzeekert naar Menado of
Ternaten te brengen. Gelijk den koning dan ook principaal met
den keizer van Magindanauw geen correspondentie of eenige ver-
standhouding beginnen of onderhouden mag, ten welken einde
het frequenteeren van Boelang en Mogondo aan de Magindanau-
wers ten eenemaal verbooden blijft.

12. Zullen zig overal toonen vrienden van Compagnies vrienden
en vyanden van derzelver vyanden te zijn, ook tot zodanige togten
en oorloogen nevens andere vasalen de Compagnie ten dienste zijn,

500) Mogelijk corrupt. In art. 10 van no. MLXIII, dat nagenoeg gelijkluidend is,
wordt gesproken van Borneoresen. (Cs.)
