380                 GENERALE NEDERLANDSCHE GEOCTROYEERDE

MXCV. JAVA VORSTENLANDEN.

26 April 1774, 60)

De verdeling van Mataram in 1755 was in groote haast en onder moeilijke
omstandigheden geschied. Verschillende regenten - met name de Djokjase
rijksbestuurder Danoe Redja - hadden bij de uitvoering slechts aan eigen
voordeel gedacht. Het voortdurende geharrewar tussen sunan en sultan, vooral
ook tussen den laatste en Prins Mangkunagara, verhoogden de moeilijkheden.
Reeds enige malen had de Hoge Regering aan den gouverneur van Java’s
Noordoostkust opgedragen deze materie opnieuw en zorgvuldig te regelen.
Enige gouverneurs hebben dit vergeefs geprobeerd, eerst Johan Robert van
der Burgh slaagde er in, na ,ongeloovlyke hairkloveryen’’ een overeenkomst
te doen bezweren, die ondubbelzinnig van elk stukje land aangaf, wien het
behoorde.

Een extract ut de talrijke bij het contract behorende lijsten en registers
vindt men bij De Jonge X, blz. LIV en LV. Zie ook de noot op blz. 259

aldaar.

Wy, sultan Hamangkoeboewono Senopatie Hingologo
Ngabdool Rachman Sajidin Panotogomo Kalifattoelah,
hofhoudende te Djokjakarta Adiningrat

en soesoehoenan Pakoeboewono Senopatie Hingalogo
Ngabdool Rachman Sajidin Panotogomo Kalifatolah,
hofhoudende te Soerakarta Adiningrat, verklaren, belo-
ven en verbinden ons by deze onderlinge acte van over-
eenkomst op de solemneelste wyze tot het volgende. 6)

1. Dat wy ten vollen approbeeren de door onze rijksbestuurders
raden adipattie Sosrodiningrat c.s. ten eenre, en raden adipattie
Danoeredjo c.s. ten andere zyde te Semarang, met voorkennis, toe-
stemming en bemiddeling van den heer Johannes Robbert van der
Burgh, gouverneur en directeur vanwege de Doorluchtige Generale
Nederlandsche Geoctroyeerde Oostindische Maatschappy ter dezer
kuste geformeerde nieuwe accurate lijsten of register der landen,
negoryen, dessa’s, tjatja’s ofte andere plaatsen, hoe genaamd, die
teder van ons actueel possedeert en bezet; dezelve lijsten of regis-
ter overzulks ieder voor zich by deze op het plegtigste bekrach-
tigen, en zoo mede de acte, die door onze ministers te Samarang
op den 2 November 1773 gepasseerd is, om vr die register ge-
voegd te worden. 2)

650) Uit een verzameling kopien van Contracten met de Worstenlanden, in bezit
van schrijvers dezes. Ook in het Arsip Negara te Djakarta Contractenboek V
(no. 13). Gedrukt bij De Jonce, Opkomst XI, blz. 259.

651) In het contract bij De Joncr komen de vorsten in andere volgorde voor, de
hier gebezigde is de te Djokja gebruikte. (Cs.)

652) Vgl. De Jonce, Opkomst XI, noot 1 op blz. 259.
