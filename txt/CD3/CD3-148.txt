OOST-INDISCHE COMPAGNIE 16021800.                     137

zond de regeering er andermaal een commissaris heen, Jan van Leene. Deze
moest tevens trachten eenige poincten van het jongste gemaecte contract
tusschen d'E. commissaris Dirck de Haes en den conincq, aldaer gemaect,
wat nader te doen verclaren". Bij de besprekingen wenschten beide partijen
enkele wijzigingen en aanvullingen aan te brengen; den 3den Juli was men
het hierover geheel eens en werd het nieuwe contract hezworen (Daghre-
gister van Batavia, 1678, hlz. 92, 177181, 198, 218, 306, 439441).

Copie van het contract, tusschen d'E. commissaris
Dirk de Haas wegen dE. Comp' met den coninck
van Palembang gemaakt, sooals het uyt het originele
Maleytse hier tot Batavia in onse tale is getrans-
lateert.

In ’t jaar des Propheets Mohamets 1100, in de maand April
den 23 dag. )

Dit geschriv’t is het contract, tusschen den sulthan Ratou
in de stat-Palembang van d'eene, en Rijklof van Goens, Gouver-
neur-Generael, en de Raden van India van d'andre zyde, ’t welk
den commissaris Dirck de Haas voorgesteld heeft, en is besloten
door den sultan Agong van Jamby, ten tyde wanneer hy op
Palembang was,) als wanneer wy sodanig contract hebben
gemaekt, wiens articulen soodanigh zijn luydende:

Eerstelijk.

Sal den sulthan Ratou van Palembang 4 cooplieden stellen,
die met dE. Comp' sullen handelen; en wanneer een van
deselve komt te sterven of iets anders over te comen, sal den
sulthan Ratou deselve goederen en contanten moeten op sijn
risico nemen. En die vier coopluyden sullen ook niet vermogen
te ondernemen als met het bevel van sulthan Ratou, ofte met
weten van den sabandaar of desselv’s ordre, Wanneer de coop-
lieden eenige waren sullen aennemen, zoo moeten se geene
coopmanschappen alleen aannemen, maar halv’ gelt, halw’ coop-
manschappen;) en aangaande de prijs derselve, sal na het

1) Dit staat precies zoo in het Daghregister, blz. 178, en niettemin deugt het
niet. Ten eerste is het contract den 20en gesloten (zie ook den titel van het
Bijvoegsel hier beneden); bovendien is A.D. 1678 het Mohamedaansche jaar
1089.

2) De sultan van Djambi, die zich te Palembang bevond ter gelegenheid van
het huwelijk van twee zijner dochters met zonen van den Palembangschen vorst,
trad als gemachtigde van dezen op. (Daghregister, blz. 178).

3) Versta: de betaling van de peper zal geschieden half in geld en half in
koopmanschappen; zie ook het volgende artikel.

This content downloaded from 146.50.98.28 on Wed, 12 Oct 2016 18:02:48 UTC
All use subject to http:fabout.jstor.orgfterms
