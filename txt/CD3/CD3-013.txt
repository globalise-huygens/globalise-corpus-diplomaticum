INLEIDING.                                                                        XIX

Want niet slechts zijn de beide voorafgaande deelen niet ge-
heel volledig, maar de contracten uit de eerste jaren zijn ook veel
beknopter gesteld. Tegen het naderen van de 18de eeuw wordt men
ook in Indi breedsprakiger en men gaat er, met den toenemenden
invloed der Compagnie, ook meer op dtails letten. De beide omvang-
rijkste contracten uit deel 1 beslaan respectievelijk 7) en 8 blad-
zijden druks; in deel IF komen reeds 4 contracten voor van meer
dan 8 bladzijden, met een maximum van 10; deel III bevat over-
eenkomsten van 10, 11, 13, 15 en 18 bladzijden druks. Maar dit
neemt niet weg, dat ook het aantal contracten en de belangrijkheid
er van zeer sterk is toegenomen. Wat de aantallen betreft, geeft het
eerste deel 192 documenten over 54 jaar, of gemiddeld ruim 3 per
jaar; deel II geeft er 171 over 25 jaar, dus bijna 7 per jaar, terwijl
deel III er 177 bevat over 16 jaar, of nog iets meer dan 1l per jaar.

Ook de inhoud der contracten bewijst den sterk toenemenden
invloed der Compagnie in deze jaren, speciaal in den Archipel. Be-
langrijke staten als Ternate, Tidore en andere in de Oostersche
kwartieren worden officieel haar leenstaten en de beide machtige
rijken op Java, Mataram en Bantam, erkennen haar als hun schuts-
en schermheer", verleenen haar het absolute handelsmonopolie, staan
belangrijke stukken van hun territorium af en krijgen beide in hun
hoofdstad een kasteel met een Nederlandsche bezetting. Zoo geeft
dan dit deel van het Corpus door aantal, omvang en inhoud der
contracten een nieuw en goed gedocumenteerd bewijs van de enorme
macht, welke een particuliere handelsvereeniging - wat de Oost-
indische Compagnie toch in wezen was in onze gouden eeuw wist
te bereiken.

Het is den bewerker een aangename plicht, zijn hartelijken dank
uit te spreken voor de ondervonden medewerking, zoo van de
ambtenaren van het Rijksarchief in Den Haag als van den Lands-
archivaris in Nederlandsch-Indi. Ten slotte mag ook een woord van
hulde aan het adres van de drukkerij voorheen H. L. Smits niet
ontbreken, voor haar zeer snelle en accurate werk.

Den Haag, Februari 1934.
F. W. STAPEL.

This content downloaded from 146.50.98.28 on Wed, 12 Oct 2016 18:02:48 UTC
All use subject to http:fabout.jstor.orgfterms
