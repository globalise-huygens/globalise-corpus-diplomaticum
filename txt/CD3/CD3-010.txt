XVI                                                                        INLEIDING.

besprekingen werd door genoemd Bestuur aangedrongen op een
spoedige voortzetting, wat zeer begrijpelijk is, daar er reeds 25 jaar
verloopen waren sedert het eerste deel van deze Instituutsuitgave
was verschenen. En toen de nieuwe bewerker zich tot die verdere
uitgave bereid had verklaard, gaf het Bestuur hem nog in over-
weging de inleidingen bij elk contract zoo kort mogelijk te stellen,
opdat de uitgave zoo min mogelijk wordt vertraagd.â€™ Aan dien wenk
heeft hij slechts in zooverre gevolg gegeven, dat de inleidende aan-
teekeningen zeer kort gehouden of geheel weggelaten zijn, als de
inhoud van een document voor zichzelf sprak, maar nimmer liet hij
een historische uiteenzetting achterwege of besnoeide die te veel,
indien zoodanige toelichting naar zijn meening voor het verstaan der
juiste beteekenis van een contract, of van de omstandigheden, waar-
onder het tot stand kwam, noodig was. Een te groote beknoptheid
van de geschiedkundige toelichtingen moest ook daarom vermeden
worden, wijl dit in strijd was met den opzet van het werk, namelijk
om de contracten niet slechts te zien als rechtstitels, maar ook als
zoovele mijlpalen op den weg, door Nederland in de ontwikkeling
zijner koloniale macht in het Oosten afgelegd. )

Het spreekt welhaast vanzelf, dat de bewerker van dit derde deel
zich, om redenen van continuiteit, ook overigens zooveel mogelijk
heeft gehouden aan de beginselen, die Heeres aan het werk had ten
grondslag gelegd, zoowel wat het innerlijk als het uiterlijk betreft.
Zoo heeft hij, om met het laatste te beginnen, de spelling der namen
onveranderd overgenomen, en b.v. steeds Koromandel, Golkonda
etc. geschreven, ofschoon hij elders liever Cormandel en Golconda
schrijft. Zelfs zal men om die reden in den bladtitel steeds Oost-
Indische Compagnie lezen, hoewel de eenige juiste spelling Oost-
indische is. In die gevallen waar Heeres niet steeds consequent was,
heeft zijn opvolger eigen inzicht den doorslag doen geven en dit
heeft hem er toe gebracht in de titels en in de contracten zelf slechts
de namen der plaatsen of gewesten, waarop het document betrekking
heeft, vet te doen drukken, en dus niet de namen der contractanten.
Aan het slot van elk stuk evenwel zijn steeds de namen der onder-
teekenaars en van de plaats van onderteekening vet gedrukt.

Als grondslag van zijn uitgave nam Heeres de Contractboeken
der Kamer-Amsterdam, aangevuld door de verzamelingen der
Kamer-Zeeland, reeds uit literatuur bekende contracten en die, welke

1) Corpus II, biz. XXII.

This content downloaded from 146.50.98.28 on Wed, 12 Oct 2016 18:02:48 UTC
All use subject to http:fabout.jstor.orgfterms
