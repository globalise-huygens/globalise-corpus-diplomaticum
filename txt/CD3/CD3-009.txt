INLEIDING.

In zijn Inleiding tot het tweede deel van het Corpus Diplomaticum
Neerlando-Indicum, dat op het einde van 1931 verscheen, schreef
Prof. Heeres: ,Of ik den tijd zal hebben het werk te voltooien ..
In elk geval wordt door mij zorg gedragen, dat het reeds gecopieerde
materiaal voor deel III benevens mijne aanteekeningen zoo geordend
is, dat een eventueele voortzetter van mijn arbeid zich daarin ge-
makkelijk zal kunnen orienteeren’’.

Dit citaat verraadt twijfel, en inderdaad was Heeres, wiens hart
ondanks zijn talrijke bezigheden van geheel anderen aard toch steeds
aan onze Koloniale Geschiedenis verpand bleef, reeds gedurende de
geheele voorbereiding van het tweede deel niet meer de oude stoere
werker. Doordat hij eenige malen om gezondheidsredenen de cor-
rectie voor geruimen tijd moest laten liggen, waren voor het afdruk-
ken alleen drie volle jaren noodig, en hij was zich volkomen bewust,
dat dergelijke onderbrekingen een werk niet ten goede komen. Dit
bewijzen zoowel het slot van zijn Inleiding als de 24 bladzijden aau-
vullingen en verbeteringen, die hij als Aanhangsel aan dat tweede
deel toevoegde. Desondanks voelt schrijver dezes zich gedrongen zijn
bewondering en waardeering uit te spreken voor de groote kennis
en het juiste inzicht, die ook uit dit werk weer blijken, en hij moge
hier een eeresaluut brengen aan de nagedachtenis van den geleerde,
die zulk verdienstelijk werk leverde op het terrein onzer zoo lang
stiefmoederlijk bedeelde Koloniale Geschiedenis.

Na Heeres’ heengaan stelde Mevrouw Heeres Van Troostenburg
de Bruyn die stukken, welke op het Corpus betrekking hadden, ter
beschikking van het Bestuur van het Koninklijk Instituut; ze be-
stonden uit een vrij groot aantal kopien van nog te bewerken con-
tracten, maar de aanteekeningen, waarvan Heeres in zijn Inleiding
had gesproken, ontbraken en zijn ook later niet aan den dag gekomen.
In zijn vergadering van 17 December 1932 besloot het Instituuts-
bestuur met ondergeteekende in overleg te treden over de verdere
uitgave der Indische contracten tot 1800. Bij de daarop volgende

This content downloaded from 146.50.98.28 on Wed, 12 Oct 2016 18:02:48 UTC
All use subject to http:fabout.jstor.orgfterms
