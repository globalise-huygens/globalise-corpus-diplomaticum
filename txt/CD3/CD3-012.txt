XVIII                             INLEIDING.

logischer terminus ad quem is.) Verder blijkt uit dit derde deel,
hoezeer Heeres bij de aanvaarding van zijn taak zich heeft vergist
in den omvang daarvan: hij meende met drie deelen te komen tot
1811, terwijl het derde deel slechts loopt tot 1691. Die misrekening
was haast onvermijdelijk. Immers Heeres kon zijn raming slechts
gronden op den omvang van de Contractboeken-Amsterdam en hij
sprak daarbij de: verwachting uit, dat die boeken op den duur steeds
nauwkeuriger zijn bijgehouden, zoodat ten slotte alle overeenkomsten
daarin zijn opgenomen.) Het tegenovergestelde is echter het geval
gebleken en vooral voor de 18de eeuw stuit men op steeds grooter
hiaten. Terwijl er vrijwel geen jaar omgaat, waarin de Compagnie
niet een of meer nieuwe verdragen afsluit of oude bevestigt, is in het
Contractboek-Amsterdam IV eenmaal zelfs voor een periode van tien
jaar 1743 tot en met 1752 geen enkel stuk ingeschreven. Hoe-
veel deelen de serie tot 1800 nu wel zal omvatten, kan nog niet met
zekerheid worden gezegd; dit hangt af van den oogst, dien het
verdere onderzoek der Overgecomen brieven zal opleveren. Maar
stellig dient op 5 6 deelen te worden gerekend.

Ging deel I tot 1650 en deel II tot 1675, de bewerker van het derde
deel leefde eenigen tijd in de illusie, tot 1700 te kunnen komen. Al
spoedig evenwel bleek hem, dat het daartoe noodig zou zijn dit deel
een 50 procent grooter te maken dan de circa 40 vel der beide vorige
deelen. Aan den normalen omvang vasthoudende ook de gewone
jaarlijksche Bijdragen van het Koninklijk Instituut tellen 40 vel
druks werd dan 1691 de uiterste grens. Vergelijkt men nu de drie
verschenen deelen van vrijwel gelijken omvang, dan geeft het eerste
de contracten over 54 jaar medio 1596 tot medio 1650 -; deel
twee bestrijkt 25 jaar - November 1650 tot October 1675 en
deel drie slechts 16 jaar Januari 1676 tot December 1691 Deze
vermeerdering van de stof is in hoofdzaak het gevolg van de buiten-
gewone expansie der Compagnie in de tweede helft van de 17e eeuw,
waardoor haar relaties met verschillende vorsten en staten zich be-
langrijk uitbreidden en het aantal overeenkomsten evenzeer toenam.
Men moet evenwel niet uit het oog verliezen dat die toeneming,
ofschoon van zeer veel beteekenis, toch niet z6 groot is, als men op
het eerste gezicht uit de hiervoor gegeven vergelijking zou afleiden.

1) Het Bestuur van het Koninklijk Instituut heeft thans in beginsel besloten,
de contracten uit de 19de en 20ste eeuw ook uit te geven.
2) Corpus I, biz. XXXI.

This content downloaded from 146.50.98.28 on Wed, 12 Oct 2016 18:02:48 UTC
All use subject to http:fabout.jstor.orgterms
