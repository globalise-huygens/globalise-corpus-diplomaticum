XVI                              INLEIDING.

varis Prof. Dr, E. C. Godee Molsbergen, als diens opvolger, Dr, F.
R. J. Verhoeven, benevens de tijdelijke vervanger van dezen laatsten,
Ir. P. J. Willekes Macdonald, zijn hem daarbij op de meest welwil-
lende wijze tegemoet gekomen, waarvoor hun hier de welgemeende
dank van het Koninklijk Instituut en van ondergeteekende wordt
gebracht.

Men vindt in dit deel de overeenkomsten van 5 December 1726 tot
en met 1 December 1752, in totaal 201 stuks, loopende over 26 jaren,
of gemiddeld 8 per jaar, wat circa 30 procent meer is dan de in het
voorgaande deel behandelde periode, Deze aantallen zeggen op zich-
zelf weinig. Men zou misschien geneigd zijn uit het toenemend aantal
overeenkomsten een vermeerdering van ’s Compagnies invloed af te
leiden, doch uit den inhoud van een aantal dier overeenkomsten, maar
nog meer uit de Overgecomen Brieven, blijkt evenwel, dat de macht
en invloed der Compagnie in de 18e eeuw geleidelijk verminderen,
vooral in de landen buiten den Archipel. Een sprekend voorbeeld
daarvan is de dalende beteekenis van haren handel in Perzi. Vele
jaren lang had dit land de op een na meest winstgevende directie
van de Compagnie gevormd, die er kantoren had te Gamron of Ben-
der-Abbas, te Ispahan, Lar en Shiras. Slechts Japan (Decima) had
in de eerste drie kwart der 17de eeuw nog iets meer opgeleverd. Maar
wij zagen reeds in Corpus IV (blz. XVII), dat het de Compagnie in
den aanvang van de 18e eeuw in Perzi niet naar den vleeze ging;
voornamelijk als gevolg van binnenlandsche oorlogen stond zij aan
allerlei afpersingen bloot. Nadat de kantoren te Lar en Shiras reeds
eerder waren opgeheven, besloot de Hooge Regeering te Batavia bij
resolutie van 6 April 1747, ook de loge te Ispahan op te breken. Ruim
twee jaar daarna, 24 Juni 1749, ging zij er toe over de afzonderlijke
directie van den Perzischen handel op te heffen en slechts het kan-
toor te Gamron, als eenvoudige residentie onder Batavia geplaatst,
te handhaven. Maar ook hier bleek zij steeds minder opgewassen
tegen de afpersingen der Perzische hertogen’ en de concurrentie
der Engelschen, en in een volgend deel zullen wij zien, dat Perzi
weldra als handelsgebied voor de Compagnie geheel verloren ging.

Ook aan de Kust van Malabaar, in Bengalen en Koromandel, was
de Compagnie in deze jaren van de eerste naar de derde plaats afge-
zakt en waren de Engelschen en Franschen haar voorbijgestreefd.
Slechts op Ceilon wist zij haar bevoorrechte positie onbetwist te hand-
haven.

This content downloaded from 146.50.98.28 on Wed, 12 Oct 2016 18:08:06 UTC
All use subject to http:fabout.jstor.orgfterms
