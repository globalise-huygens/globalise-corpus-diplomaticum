OOST-INDISCHE COMPAGNIE 1602-1800.        445
CMIV. BENGALEN.

11 Maart 1747, )
Zie de inleiding hiervr, blz. 432,

Translaat Perztaanse perwanna (bevelschrit), ver-
leend door de heer Said Ahmet-chan met deszelfs ze-
gel, op de regenten en bediendens, welke zig aller-
wegen in de provintie van Bengale ophouden, en ont-
fangen alhier den 19de April anno 1747.

De motseddies (regenten) en bediendens van Bagsbander en
meer andere plaatsen, in het soubaschap van Bengale gelegen,
zy kennelijk dat de wackiel van de Hollandse Comp'" aan Zijn
Excellentie te kennen gegeven hebbende, hoedanig door de par-
ticuliere Hollanders om de wille der afvordering van 35 percent
aan tolgeld, die dezelve voor haare negotie moesten voldoen,
daar hunne Comp' nogthans niet meer als 2 percento betaal-
de, de handen van den particulieren handel afgeslagen waren, tot
merckelijk nadeel van ’s konings geregtigheeden, dewelke ander-
sints, offte ingevallen men den thol der particuliere op den voet
van de Comp'" bepaalde, niet weynig zoude toenemen, door de
meerdere quantiteyten goederen en koopmanschappen, die zv
alsdan met volkomen gerustheyd uyt hun land herwaarts ston-
den te voeren, het gemelde Zijn Excellentie behaagd heeft een
perwanna te verleenen, waarby gedagte koopluyden gepermit-
teerd werden hunne negotie gerustelijk te blyven voortsetten,
met betaalinge van 214 ten honderd. Weshalven Ulieden by
deesen wel expresselijk werden aanbevolen volgens dien inhoud
van gedagt perwanna niets meer als den nieuw bepaalde thol
van haar af te eyschen, en voorts in allen deele met deselve naar
de methode van de Comp' te handelen, ’t welk tot narigt van
Ulieden moet strecken.

Verleend den eersten Rebbi-ul-auwel (11 Maart) 1747.
Onder stond: De copia deeses is den 13 April ingeboekt -
was getekend  M' Koning.

1) Uit Contractenboek XIV (no. 22) op het Landsarchief te Batavia.

This content downloaded from 146.50.98.28 on Wed, 12 Oct 2016 18:08:06 UTC
All use subject to http:fabout.jstor.orgfterms
