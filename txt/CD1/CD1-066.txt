40        GENERALE NEDERLANDSCHE GEOCTROYEERDF

Bergel met sijne Hollanders ende andere natien jn sijnen dienste
weesende, bij aldien datter eenige vreembde vianden quamen om
Banda te beoorlogen ofte beschadigen, dat hij met syne macht na
sijn vermogen tlant sal assisteren, bewaren ende hellepen beschermen
met die middelen, die haer Godt verleent heeft, maer jugevalle
datter sake waer, datter wederom eenige jnlantschen twist ofte
oorloge jnt lant Banda opstont, so en sal den Oppercoopman met
sijn volck hem met sulcx niet bemoijen maer sullen stille sitten,
doch sullen wel vermogen haer beste te doen om wederom die
steden te vereenigen ende die vreede te hellepen maken.

Item oft tsake ware datter van den Oppercoopmans volck onder
hem staende ijmant quame te ontlopen, so en sullen die van Banda
niet uermogen alsulcke personen op te houden, versteken ofte fauori-
seren, ende veel min soeken te trecken tot haer Mahumets geloof
ende haer Christen gelooff daerdoor versaken; maer ter contrarie
so sullen se gehouden wesen, alsulcke weederomme te geven ende
te leueren jn handen van haren oversten die met haer sal omgaen
ende tracteren na behoren. Ende over sulcx so sullen se den oversten
laten gewerden met die administratie van de justitie, want sulcx
dient gedaen tot onderhouding van de vrede, goede oorden t ende
politie.

Item alle die overicheden ende jnwoonders van deijlanden van
Banda sullen die Hollanders jn hare huisen tot Nera, Salama ende
Ortatan met goede ruste ende vreede laten wonen, ende oock mede
naderhant, als den Admirael vertrocken sal weesen, haer niet
moijelicken te vallen om van haer eenige coopmanschappen ofte
goederen voor minderen prijs te copen als die prisen daer niet op
gestelt sijn, ofte haer eenige andere quellagie aen te doen, t waer
om haer goet aff te borgen ofte geld affleenen, waerdoor dat grote
twisten, viantschap ende grote oneenicheit soude mogen wtrijsen,
maer ter contrarie sullen de Bandanesen die Hollanders gerustelicken
ende vreedelicken laten copen ende vercopen, gelijck dat behoort
ende die rechte maniere is van handelen.

Item sullen die overicheden ende alle inwoonders van d eijlanden
van Banda met hare bontgenoten gehouden weesen, aen die
Hollanders alle hare noten ende folie te vercopen tot alsulleken
prijs alse met den anderen sullen acorderen ende overeencomen, die
welcke Hollanders sullen maken dat die van Banda van victalie

1 Ordre
