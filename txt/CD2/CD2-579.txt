564                                           AANHANGSEL.

CCVIla. MATARAM.
November (7) 1652. )

De overeenkomst met Mataram van 24 September 1646 (Corp. Dipl, 1,
bldz. 483, v.v.) werd devotelijk’ door beide partijen nagekomen. De ver-
houding bleef in de eerste jaren goed en wederzijdsch werden gezanten
gezonden om de vriendschap te onderhouden. Vermoedelijk ook om pools-
hoogte te nemen van de toestanden in het wederzijdsch gebied en moeilijk-
heden uit den weg te ruimen. Z66 werd den 18 September 1652 Rijktof van
Goens hij deed dit niet voor de eerste maal in commissie tot den
Soesoehoenan gezonden. Dit gezantschap keerde 24 November in Batavia
terug en het was van Goens gelukt, na veel moeite en met veel stuurmans-
kunst een nadere overeenkomst met den Vorst te sluiten. (De Jonge,
Opkomst, VI, bldz. XLV, v.v. en de daar vermelde litteratuur).

Ende om in aenstaende alle oorsaeck van te duchten
haperingen uyt den wech te ruymen, soo had de Ed. van
Goens, ter audientie geadmitteerd synde, eenige poincten
voorgestelt, om daerop des Conincx verklaringe ende
toestaen te hebben, opdat voortaen mochten weten,
waerna ons te reguleren, namentlyck:

Ten eerste: aengaende de rivier van Crawan, die altyd gehouden
is voor de limietscheidinge tusschen het land Jacatra ende dat van
de Mattaram, dat ons vry sal staen t'allen tyde in deselve te komen
visschen, bamboesen, timmer- en brandhout te halen en uyt te voeren
sonder eenig gerechticheyt te betalen, na ons gelieven en dat wy het
lant aen de westzyde van deselve gelegen, sullen gebruicken als ons
eigen land, sonder tegenseggen van de syne, aen de ander cant
morerende ;

Ten tweede, dat alle inwoonderen van Batavia vryen handel in
syne landen ende havens sullen hebben, gelyck de syne op Batavia
genieten, ende dat de schepen, die aldaer om hare ladinge sullen
comen, daerin niet sullen worden belet, gelyck ’t sedert eenigen tyt
herwaerts door syne Gouverneurs der benedenlanden tot groote
schade van de Comp. was geschiet;

Ten derde, dat wy op Japara tallen tyde rys ende houtwercken

1) Overgenomen uit De Jonge, Opkomst, VI, bldz. 31, v.v. Ook thans schijnt
de overeenkomst niet schriftelijk te zijn opgemaakt. Trouwens nergens trof
ik een exemplaar aan. De hier opnieuw gepubliceerde poincten" heeft De Jonge
overgenomen uit de Generale Missive van 31 Januari 1653. Zelf geeft hij nog
(blz. XLVIII) een transcriptie van de overeenkomst. Deze schijnt vastgesteld
te zijn in de laatste dagen van Van Goens verblijf in Mataram: dus in
November.

This content downloaded from 146.50.98.28 on Wed, 12 Oct 2016 17:56:40 UTC
All use subject to http:fabout.jstor.orgfterms
