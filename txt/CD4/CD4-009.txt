INLEIDING.

Het vierde deel van het Corpus Diplomaticum Neerlando-Indicum,
dat hierbij belangstellenden in onze Koloniale Geschiedenis wordt
aangeboden, bevat 209 documenten, loopende van 16 December 1691
tot September 1725, en omspant dus een tijdvak van circa 34 jaar.
Voor deze periode komen wij derhalve op een gemiddelde van iets
meer dan 6 overeenkomsten per jaar; voor de in de drie vooraf-
gegane deelen behandelde perioden bedroegen die gemiddelden
ongeveer 3V3, 7 en 11.’) Na een zeer duidelijke stijging van het
gemiddelde in de 17 eeuw komt derhalve op de grens van de
17 en de 18 eeuw een aanmerkelijke terugval. Dit verschijnsel
mag op zichzelf nog niet tot de conclusie leiden van een verslapping
bij de Compagnie. Immers over een aantal staatjes had zij intusschen
de onbeperkte souvereiniteit aanvaard en uit den aard der zaak
maakte dit nieuwe overeenkomsten met de vorsten dier staatjes
overbodig. Er zijn evenwel tal van andere symptomen, die er op
wijzen, dat de tijd van krachtige expansie voorbij is. Daarbij had
het zeer uitgebreide gebied, waarop de Compagnie zich bewoog -
van de Kaap de Goede Hoop tot Japan benevens de door haar
gevolgde politiek om de inheemsche vorsten zooveel mogelijk aan
zich te onderwerpen of hen althans onder haar bescherming te
nemen, den ommeslag’ zoo doen toenemen en werden voor het
exploiteeren dier gebieden zooveel menschen en materialen vereischt,
dat tot het aanknoopen van nieuwe relaties slechts met groote voor-
zichtigheid moest worden overgegaan. Vele ingewijden waren van
meening, dat beperking en inkrimping van het werkterrein een daad
van wijs beleid zou zijn; anderen achtten het vooral verkeerd, dat
de Compagnie niet was gebleven wat zij oorspronkelijk was, namelijk
een handelsvereeniging, maar dat zij meer en meer een souvereine
staat was geworden. Reeds de advocaat der Compagnie, Pieter van
Dam, had er in de 17 eeuw op gewezen, dat verovering van uit-
gebreide territorin, zooals Rijklof van Goens dat toen op Ceilon
wilde, het werk was van een groot en ambitieus koninck, en niet

1) Corpus Dipl. III, blz. XIX.

This content downloaded from 146.50.98.28 on Wed, 12 Oct 2016 18:05:34 UTC
All use subject to http:fabout.jstor.orgfterms
