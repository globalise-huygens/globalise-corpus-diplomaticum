OOST-INDISCIIE COMPAGNIE 16021800.                        549

DCCXL. PERZIE.
6 September 1722, ')

Op het einde van 1721 brak in Perzie een ernstige opstand uit onder
leiding van zekeren Mahmoet-chan, die eerst het beleg sloeg voor de
bekende stad Kirman, maar, van hier in Februari 1722 weer opbrekende,
zich naar Ispahan richtte. In een slag op 8 Maartleden de tegen hem
afgezonden keizerlijke troepen een zware nederlaag en den 17den dier
maand bezetten de rebellen de Armeensche voorstad Djulfa en sloegen
hct beleg om Ispahan zelf. Spoedig heerschte in de stad hongersnood; de
prijs van het brood was in Augustus gestegen tot f 3 het pond, en van de
arme bevolking bezweken er duizenden. Dagelijks werd de nood hooger
en toen, volgens de wellicht wat overdreven berichten van ’s Comp'"
dienaren, drie vierde parten van d'ingeseetenen dood ofte gevlugt waeren’,
gaf Sjah Hoessein zichzelf en zijn rijk dan 22sten October 1722 aan
Mahmoet over.

Deze gebeurtenissen oefenden natuurlijk hun invloed uit op den handel
en de relaties tot de vreemde kooplieden, Engelschen en Nederlanders.
Voor de Nederlandsche Comp' was dit een ruineuze geschiedenis. Ge-
durende het beleg werden de residenten te Ispahan, die toevallig over een
ruim kapitaal beschikten, gedwongen den in nood zittenden vorst 17 000
thomans ( f 42.50) of f. 722 500 te leenen, waarvoor zij een schuldbekentenis
en bevestiging en uitbreiding der bestaande contracten verkregen. Na de
overgave eischte de nieuwe heerscher 20000 thomas, doch men kon voor-
loopig volstaan met 6000 of f 255000, met nog aanzienlijke geschenken
aan zijn ministers. Alles bij elkaar kwam dit de Compagnie op ver over
een millioen gulden te staan. (Men zie voor dit alles o.a. de Missive uit
Persi naar Batavia d.d. 30 April 1723 in de Overgecomen brieven 1724,
15de boeck, afdeeling Persia, folio 368 ev.; het Daghregister der Spa-
hansche residenten, loopende van 1 Maart tot 31 Augustus 1722, in de
Overgecomen brieven 1724, 3de boeck, folio 13431515, en vooral ook de
Secrete resolutie van Gouverneur-Generaal en Raden d.d. 30 Augustus
1723. in de Overgecomen brieven 1724, Iste boeck, folio 420.

Translaat Persiaans mandament of bevelschrift,
soo als hetselve door Sijn presente Persische Majes-
teyt, Sjah Sulthan Hossen, in forma van een nieuw
accoord aan de Hollandsche Comp'" verleend en ’t
voorige bevelschrift van anno 1717, meede aan de E,
Comp' verleend, gerenoveerd is, en daarby nog
andere poincten sijn verleend geworden, en gegeven
in den jaare 1722, te weeten:

Voor desen is in ’t jaar 1113, in de maend Jemadu el Sameil, )

1) Uit de Overgecomen brieven 1724, 15de boeck, afdeeling Persia, folio
523 ev.
2) Djoemada il Sani.

This content downloaded from 146.50.98.28 on Wed, 12 Oct 2016 18:05:34 UTC
All use subject to http:fabout.jstor.orgfterms
