XVII                                                                    INLEIDING.

noodzakelijk het was, dat de uitgever het doorzoeken van alle uit
Indie overgekomen brieven met onverflauwden ijver voortzette.
Waren slechts die documenten uitgegeven, die in de officieele
Amsterdamsche verzameling zijn opgenomen, dan zouden er voor
de 18 eeuw eenige honderden, waaronder buitengewoon belangrijke,
ontbreken.

Eenige malen kwam de bewerker voor eigenaardige moeielijk-
heden te staan. Dit was o.a. het geval met een tweetal contracten
 Djambi, 10 September 1711 en Sumatra's Westkust, Maart
1716) die noch in het Rijksarchief in Den Haag, noch in het
Landsarchief op Batavia teruggevonden konden worden, maar waar-
van uit de brieven der betrokken gewesten onomstootelijk kwam
vast te staan, dat zij gesloten waren. Door een onderzoek in de
resolutin en missiven van Gouverneur-Generaal en Rade en andere
documenten kon in beide gevallen vrij nauwkeurig de inhoud dier
verloren gegane overeenkomsten worden vastgesteld. Eenmaal werd
een contract in extenso opgenomen, dat noch in de Contractboeken,
noch in de archieven te vinden was. Het is een overeenkomst met
den sultan van Djohor, van 19 Augustus 1713,) reeds afgedrukt
bij Netscher, De Nederlanders in Djohor en Siak, en door genoem-
den auteur indertijd gekopieerd uit het Oud-Nederlandsch archief
op Malakka. Het is niet onwaarschijnlijk, dat in andere plaatselijke
archieven ook nog documenten voorkomen, die elders niet meer
te vinden zijn, maar het was den bewerker uit den aard der zaak
niet mogelijk op alle oud-Compagnieskantoren in Azi een onder-
zoek in te stellen of te doen instellen. Een en ander kon hem er
slechts voor behoeden de illusie te koesteren, dat zijn werk volledig
zou zijn, hoezeer hij ook overigens naar volledigheid heeft gestreefd.

De waarde van een verzameling als de onderhavige wordt voor
een niet gering gedeelte bepaald door de betrouwbaarheid der
registers ; het is niet anders dan een Nachschlagebuch, dat den onder-
zoeker onzer Koloniale Geschiedenis vlug moet geven, wat hij over
de relaties met een bepaald land in een bepaalden tijd zoekt. Daarom
zijn die registers zoo nauwgezet mogelijk bewerkt. Tevens is weder-
om een glossarium opgenomen: Verklaring van de in de documenten
voorkomende vreemde woorden en uitdrukkingen.

1) Respectievelijk blz. 385 en 483 hierachter.
2) Hierachter, biz. 440 en volgende.

This content downloaded from 146.50.98.28 on Wed, 12 Oct 2016 18:05:34 UTC
All use subject to http:fabout.jstor.orgfterms
